# Gra 2048

## Opis

Celem projektu jest stworzenie gry podobnej do popularnego ,,2048''.
Plansza składa się z szesnastu pól (4x4) na których mogą znajdować się płytki. Wywołanie ruchu w danym kierunku przesuwa wszystkie płytki tak daleko, jak to możliwe, czyli aż zostaną zablokowane przez ścianę lub inne płytki. Płytki posiadają numery - płytki z tym samym numerem nie blokują się, tylko sklejają w płytką o numerze będącym sumą początkowych płytek.
Ze względu na popularność gry szczegóły (np. co zrobić, gdy zsuwamy 3 płytki z tym samym numerem, dodawanie płytek) nie są opisane w tym miejscu, jeżeli gra nadal będzie umożliwiała płynną rozgrywkę, modyfikacja jej mechanizmów jest dozwolona.
Gracz wygrywa jeżeli stworzy płytkę z liczbą 2048, przegrywa, gdy nie ma miejsca na dodanie nowej płytki.
W grę można zagrać tutaj: [https://play2048.co]

## Grafika

Ze względu na prostotę gry można stworzyć prosty interfejs graficzny, np. korzystając ze Swinga.
Alternatywą jest wizualizacja stringa.

## Propozycje

Grę można udoskonalić bazując na własnej kreatywności, oto kilka propozycji:
1. Gracz wybiera poziom trudności - jeśli gra jest trudna dodawane płytki mają numery losowane wśród liczb 2,4,8,16 i gracz dąży do 4096. Wtedy jest trudniej, gdyż jest większa szansa, że płytki się poblokują.
2. Wybierz tryb gry - Gra w której starasz się jak najszybciej zablokować planszę również jest ciekawa. Do takiej rozgrywki wystarczą dwa rodzaje płytek, ale jeśli będą ich tylko dwa będzie to bardzo trudne.
3. Dodatkowe ścianki pojawiające się na planszy wzdłuż granic między polami - jak, kiedy i dlaczego mają się pojawiać to twoja decyzja, płytki zatrzymują się na ściankach na planszy, zamiast na granicy planszy.
4. Dziury na planszy - niektóre pola na planszy 4x4 byłyby dziurami, płytki, które w nie wpadną znikają (lub blokują dziurę i dziura znika wraz z płytką).
5. Plansza nie ma pełnego brzegu - przez dziury w brzegu planszy mogą wypadać i znikać płytki. Zauważ, że jeżeli każde z pól na rogach szachownicy będzie miało co najwyżej jedną ściankę, nie będzie można stosować typowej strategii gry w 2048.
Oczywiście dziurawy brzeg może się obracać wzdłuż planszy po każdym ruchu, może być tak, że jeżeli w jedno miejsce uderzą co najmniej trzy płytki ich ciężar jest tak duży, że stworzą dziurę w brzegu planszy. 
